\chapter{Závěr}
Následující práce byla zaměřena na posouzení vlivu použitého modelu pro koeficient odporu na výsledky CFD simulace suspendace v~mechanicky míchané nádobě. V~rámci této studie bylo implementováno několik korelací pro koeficient odporu v~turbulentní oblasti proudění pomocí uživatelsky definovaných funkcí. S~využitím techniky CFD bylo simulováno promíchávání pevné fáze o~koncentraci 5\,obj.\,\% ve vsádce polyvinylpyrrolidonu.

Ze získaných výsledků vyplynulo, že daný model pro koeficient odporu ovlivňuje distribuci pevné fáze zvláště při vyšších objemových zlomcích dané fáze. Tento fakt dobře ilustruje obr. \ref{fig:vol2}. S rostoucím stupněm homogenizace směsi se rozdíly mezi jednotlivými korelacemi vytrácejí. Model navržený \hyperlink{hyp:cds}{Brucatem} pro Taylorův–Couetteovův tok však vykazoval výrazně odlišné chování, a proto ho nelze doporučit pro simulaci suspendace v~mechanicky míchané nádobě. Zbývající modely projevovaly velmi podobné chování se zvyšující se dobou simulace. 

Další výzkum se bude zaměřovat na stanovení výšky vznosu pevné fáze spolu s~určením doby homogenizace. Získané výsledky budou poté porovnány s~naměřenými experimentálními daty. Navíc CFD simulace bude provedena i pro vyšší objemové zlomky pevné fáze, a navíc se srovnáním dalších vícefázových modelů (např. \nameref{sec:egm}).  
